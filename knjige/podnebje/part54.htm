<!DOCTYPE html>
<html xml:lang="sl" lang="sl" xmlns="http://www.w3.org/1999/xhtml" xmlns:h="http://www.w3.org/1999/xhtml">
<head>
<meta http-equiv="content-type" content="text/html; charset=utf-8"/>
<link rel="stylesheet" href="https://fonts.googleapis.com/css?family=Exo"/>
<link rel="stylesheet" href="https://fonts.googleapis.com/css?family=Noto Serif"/>
<link rel="stylesheet" href="https://fonts.googleapis.com/css?family=Noto Sans"/>
<title>Nevarnosti pripovedi o globalnem segrevanju</title>
<link href="../../css/document.css" rel="stylesheet" type="text/css"/>
</head>
<body>
<header>
<img src="../../media/cropped-Charles-Eisenstein-Logo_2022_color-1.png" id="cepng" alt="Charles Eisenstein"/>
</header>
<h1>Podnebje – Nova zgodba</h1>
<div class="book-content">
<div class="nav">
<nav>
<strong>Poglavja</strong>
<ul>
<li>
<a href="part16.htm">Prolog: Izgubljen v blodnjaku</a>
</li>
<li class="chapter">1. poglavje: Kriza bivanja</li>
<li>
<a href="part19.htm">Izgubljena resnica</a>
</li>
<li>
<a href="part20.htm">Identiteta ‘drugih’</a>
</li>
<li>
<a href="part21.htm">Boj</a>
</li>
<li class="chapter">2. poglavje: Onkraj podnebnega fundamentalizma</li>
<li>
<a href="part24.htm">Kaj sploh šteje?</a>
</li>
<li>
<a href="part25.htm">Sprevržene posledice ogljičnega redukcionizma</a>
</li>
<li>
<a href="part26.htm">Družbeno ozračje</a>
</li>
<li>
<a href="part27.htm">Prenagljena določitev vzroka</a>
</li>
<li>
<a href="part28.htm">Vzrok vseh vzrokov</a>
</li>
<li>
<a href="part29.htm">Tam, kjer biva predanost</a>
</li>
<li class="chapter">3. poglavje: Spekter mnenj o podnebju in še več</li>
<li>
<a href="part32.htm">Na čigavi strani sem?</a>
</li>
<li>
<a href="part33.htm">Pokukajmo v svet skepticizma</a>
</li>
<li>
<a href="part34.htm">Konec sveta</a>
</li>
<li>
<a href="part35.htm">Institut znanosti</a>
</li>
<li>
<a href="part36.htm">Napačna razprava</a>
</li>
<li class="chapter">4. poglavje: Paradigma vode</li>
<li>
<a href="part39.htm">Pogled iz drugega zornega kota</a>
</li>
<li>
<a href="part40.htm">Gozdovi in drevesa</a>
</li>
<li>
<a href="part41.htm">Organi Gaje</a>
</li>
<li>
<a href="part42.htm">Pet tisoč let podnebnih sprememb</a>
</li>
<li class="chapter">5. poglavje: Ogljik z vidika ekosistemov</li>
<li>
<a href="part45.htm">Ogljik, prst in življenje</a>
</li>
<li>
<a href="part49.htm">Obsedenost z izpusti</a>
</li>
<li>
<a href="part50.htm">Zabloda o geoinženiringu</a>
</li>
<li>
<a href="part51.htm">Kult količine</a>
</li>
<li class="chapter">6. poglavje: Pogodba s hudičem</li>
<li>
<a href="part54.htm" class="current">Nevarnosti pripovedi o globalnem segrevanju</a>
</li>
<li>
<a href="part55.htm">Vzroki za pasivnost</a>
</li>
<li>
<a href="part56.htm">Zakaj naj bi imel rad svojega sina?</a>
</li>
<li>
<a href="part57.htm">Trgovina z naravo</a>
</li>
<li>
<a href="part58.htm">Pravice narave</a>
</li>
<li class="chapter">7. poglavje: Revolucija je ljubezen</li>
<li>
<a href="part61.htm">V nosorogu se zrcali vse</a>
</li>
<li>
<a href="part62.htm">Betonski svet</a>
</li>
<li>
<a href="part63.htm">Razmere, ki tlakujejo pot naši izbiri</a>
</li>
<li class="chapter">8. poglavje: Regeneracija</li>
<li>
<a href="part66.htm">Ozdravljanje zemlje</a>
</li>
<li>
<a href="part67.htm">Zakaj regenerativno kmetijstvo ostaja na obrobju?</a>
</li>
<li>
<a href="part68.htm">Nahraniti lačen planet</a>
</li>
<li>
<a href="part69.htm">Ozdravitev vode</a>
</li>
<li>
<a href="part70.htm">Vzajemna potreba ljudi in planeta</a>
</li>
<li>
<a href="part71.htm">Skrb za divjino</a>
</li>
<li class="chapter">9. poglavje: Energija, prebivalstvo in razvoj</li>
<li>
<a href="part74.htm">Paradigma moči</a>
</li>
<li>
<a href="part75.htm">Pomen razvoja</a>
</li>
<li>
<a href="part76.htm">Prehod v obilje</a>
</li>
<li>
<a href="part77.htm">Število prebivalstva</a>
</li>
<li class="chapter">10. poglavje: Denar in dolg</li>
<li>
<a href="part80.htm">Igra glasbeni stoli</a>
</li>
<li>
<a href="part81.htm">Nujnost rasti</a>
</li>
<li>
<a href="part82.htm">Razvoj in dolg</a>
</li>
<li>
<a href="part83.htm">Hinavščina</a>
</li>
<li>
<a href="part84.htm">Elementi ekološkega gospodarstva</a>
</li>
<li class="chapter">11. poglavje: Srčna zadeva</li>
<li>
<a href="part87.htm">Verujemo v znanost</a>
</li>
<li>
<a href="part88.htm">Če bi vedeli, da čuti</a>
</li>
<li>
<a href="part89.htm">Moč zemlje</a>
</li>
<li>
<a href="part90.htm">Ponovna oživitev resničnosti</a>
</li>
<li class="chapter">12. poglavje: Most do živega sveta</li>
<li>
<a href="part92.htm">Most do živega sveta</a>
</li>
<li class="chapter">Spremna besedila</li>
<li>
<a href="part95.htm">Drugače povedana zgodba, <i>dr. Lučka Kajfež Bogataj</i>
</a>
</li>
<li>
<a href="part98.htm">Intimni in analitični vpogled v živo presežnost narave, <i>Andrej Detela</i>
</a>
</li>
<li>
<a href="part99.htm">Od okoljeverstva k okoljevarstvu, <i>Nara Petrovič</i>
</a>
</li>
<li>
<a href="part102.htm">Sporočilo, ki deluje: veliko upanje, <i>ddr. Alenka Lena Klopčič</i>
</a>
</li>
<li class="chapter">Viri</li>
<li>
<a href="part105.htm">Viri</a>
</li>
</ul>
</nav>
</div>
<div class="book-text">
<h2>6. poglavje: Pogodba s hudičem</h2>
<h3>Nevarnosti pripovedi o globalnem segrevanju</h3>
<p>Bojim se, da smo si okoljevarstveniki naredili medvedjo uslugo, ko smo se v svoji pripovedi začeli sklicevati predvsem na podnebje. Podnebne spremembe so bile najprej videti kot blagoslov za okoljevarstvo, nov prepričljivi argument za vse, kar smo si vedno želeli, nov razlog, da se zaprejo površinski kopi, ohranijo gozdovi in ne nazadnje zaustavi razrast potrošniške družbe. Končno smo dobili nujen razlog za uvedbo kmetijskih praks, s katerimi obnavljamo tla, za obnovo gozdov in mokrišč, gradnjo manjših hiš v gosteje poseljenih skupnostih, uvedbo ekonomij ponovne uporabe, predelave in obdarovanja, spodbujanje kulture kolesarjenja ter širitev domačega vrtnarjenja. Okoljevarstveniki smo zato pozdravili pripoved o podnebju kot koristnega zaveznika, utemeljitelja vsega, kar smo želeli, da bi ljudje sprejeli po svoji volji.</p>
<p>Okoljevarstveniki smo si mislili: <i>»Kar smo mi želeli storiti, bodo zdaj morali storiti.« </i>Bistvo pogovora se je od ljubezni do narave preusmerilo k strahu za preživetje. Razmislek se je premaknil iz srca k razumu in motiviranost smo poskusili doseči z navajanjem posledic v daljni prihodnosti, na primer zviševanje gladine morja do leta 2050, namesto s škodo, ki se dogaja tukaj in zdaj (rib ni več, jegulj ni več, dreves ni več, kitov ni več). Poleg tega moramo v resničnost teh posledic verjeti na besedo znanstvene srenje. In to v času, ko veliko ljudi (na primer prebivalci Flinta v Michiganu, ki so jim uradniki ob sklicevanju na znanost rekli, da je njihova voda varna, in na milijone ljudi, ki verjamejo, da jih je medicina pustila na cedilu) čuti, da so jih znanost in institucije na splošno izdali.</p>
<p>Proučil bom še nekatere druge razloge, zaradi katerih menim, da so okoljevarstveniki podpisali pogodbo s hudičem:</p>
<ol>
<li>
<b>S sklicevanjem na argumente o podnebnih spremembah, da bi z njimi nasprotovali hidravličnemu lomljenju, uničevanju vrhov gora s premogovništvom in izkopavanju katranskega peska, se bomo znašli na majavih tleh, če se bo pojavil dvom o globalnem segrevanju. </b>Morda nam ne preti enakomerno segrevanje, ampak vse bolj nestabilna nihanja, ki jih ni mogoče prepričljivo pripisati samo enemu vzroku. Kaj se bo zgodilo, če se bo na Zemlji začelo obdobje ohlajanja? Ali to pomeni, naj z varstvom okolja počakamo? Zagotovo ne, ampak tako se predvideva, kadar je globalno segrevanje temeljno okoljevarstveno vprašanje. Kot dokazuje trdoživost skeptikov, je podnebne spremembe težko dokazati. Čeprav lahko razumni ljudje dvomijo o resničnosti globalnega segrevanja, ni dvoma o tem, da bo nadaljnja degradacija ekosistemov okrnila in sčasoma uničila zmožnost Zemlje, da ohranja podnebno homeostazo. Če podnebne
spremembe uporabimo kot razlog za izvajanje okoljevarstvenih politik, potem razlog, ki ga je lahko dokazati, nadomestimo z razlogom, ki ga je težko dokazati.
</li>

<li>
<b>V okviru pripovedi o podnebju postane vprašanje okolja globalno vprašanje, lokalna okoljska vprašanja pa postanejo drugotnega pomena. </b>Če kot razlog za reševanje gozda navedemo CO<span class="sub">2</span>, bi se lahko uničenje gozda utemeljilo z obljubo o zasaditvi drugega gozda nekje drugje. Z globalnega vidika lahko spremembe dosežejo le drugi, oddaljeni ljudje. Ne jaz niti mi.</li>

<li>
<b>Če lahko zagovorniki hidravličnega lomljenja ali jedrske energije verodostojno trdijo, da se bodo z njihovo tehnologijo zmanjšali izpusti toplogrednih plinov, moramo po svoji lastni logiki podpreti tudi njih. </b>To se že dogaja: v kampanji ‘Think about it’ so se širokoustili o pozitivnih učinkih zemeljskega plina na podnebne spremembe. Hillary Clinton je hvalila ‘čisti premog’. Zagovorniki gensko spremenjenih poljščin obljubljajo nove organizme, s katerimi se bo povečala sekvestracija ogljika. Veliki projekti za gradnjo hidroelektrarn še naprej uničujejo skupnosti in ekosisteme po vsem svetu. Najhuje pa je verjetno to, da korporacije kupujejo ogromna zemljišča v Južni Ameriki, Afriki in Aziji, saj jih nameravajo spremeniti v proizvodnjo biogoriv za proizvodnjo domnevno ogljično nevtralne energije. Nobena od teh praks ne bi uspešno prestala natančnega pregleda, vseeno
pa so na prvi pogled dovolj prepričljive, da dajejo vtis prijaznosti okolju.
</li>

<li>
<b>Z osredotočanjem na temperaturo in CO</b>
<b>2</b>
<b> spodbujamo morebitne katastrofalne projekte geoinženiringa, kot je odlaganje železovega oksida v oceane ali žveplove kisline v ozračje. </b>Tehnična prilagoditev ravni CO<span class="sub">2</span> ali albeda naj bi tako rešila težavo, ne da bi temeljito spremenili svoj odnos do planeta, s tem pa spodbujamo miselnost, da lahko z inženiringom v nedogled odpravljamo posledice svojih dejanj.</li>

<li>
<b>Trditev, da so podnebne spremembe slabe, ker ogrožajo našo prihodnost, krepi miselnost instrumentalnega utilitarizma: vrednost narave je v njeni koristnosti za nas. </b>Ali niso planet in vsa živa bitja na njem pomembni že zato, ker so? Ali pa je svet navsezadnje samo kup uporabnih stvari? Če je v interesu nekoga omejiti CO<span class="sub">2</span>, je še toliko bolj v interesu države, podjetja ali posameznika, da ga omeji manj kot konkurenti. Če se sklicujemo na lastni interes in strah, krepimo navade, ki temeljijo na lastnem interesu in strahu, te pa, bodimo iskreni, običajno vodijo v uničenje, ne reševanje planeta. Nič bolj skrbni ne bomo postali, če se bomo sklicevali na lastni interes.</li>

<li>
<b>S sklicevanjem na podnebno apokalipso razvrednotimo delo, ki vsaj na prvi pogled ni zelo pomembno za podnebne spremembe. </b>Vprašanja, kot so revščina, brezdomstvo, neenakost, zaporna kazen, rasizem, trgovina z ljudmi, onesnaženost s težkimi kovinami, gensko spremenjeni organizmi, onesnaženost s plastiko in tako naprej, nimajo prepričljive povezave z zdravjem ozračja. Morda bi morali omenjeno problematiko dati na stran (ali bo navsezadnje sploh pomembna, če planet ne bo več primeren za življenje?), dokler ne rešimo težave podnebnih sprememb.</li>
</ol>
<p>Ta miselnost je zmotna. Navedena vprašanja so še kako povezana s podnebjem, saj podnebno nestabilnost povzroča vse: vsak vidik naše ločenosti od Zemlje, narave, srca, resnice, ljubezni, skupnosti in sočutja. Če se jaz in svet, človeštvo in narava res zrcalijo drug v drugem in je vsak del drugega, bi moralo biti smiselno, da se bo ob družbeni in politični nestabilnosti pojavila tudi podnebna nestabilnost in da se bodo neravnovesja v človeku zrcalila kot neravnovesja v naravi. Toplogredni plini so zgolj način, kako se to načelo izraža.</p>
<p>Zgodba o <i>prepletenem bivanju</i>, ki spodbuja ozdravitev Zemlje, ne nasprotuje zgodbi o reševanju sveta pred toplogrednimi plini, niti ni od nje odvisna, ampak jo presega. Širša Zgodba o človeštvu, ki vodi v ozdravitev in razcvet Gaje, že komaj čaka, da preplavi svet. Ta zgodba je pravzaprav tista prava gonilna sila, na kateri temelji veliko dela, ki ga ljudje utemeljujejo s pripovedmi o podnebju. Ko gre za podnebne spremembe, se povečata financiranje in pozornost, namenjena ekološki obnovi, vendar je, kot sem že omenil, ta strategija nevarna. Prepustimo se tisti pravi motivaciji. Priznajmo, da naše ravnanje vodi ljubezen do <i>tega </i>gozda, ne njegova pomembna vloga pri sekvestraciji ogljika. Da naše ravnanje vodi ljubezen do <i>te </i>zemlje, <i>tega </i>jezera, <i>tega </i>estuarija, <i>tega </i>kraja, ker verjamemo, da bo zdravje enega prispevalo k zdravju vseh, ne glede na to, ali
lahko to dokažemo z navajanjem kakega podnebnega argumenta.
</p>
<p>Prijateljica mi je o svojem sodelovanju pri kalifornijski pobudi za zdravo prst <i>California Healthy Soils Initiative </i>napisala: <i>»Pri pobudi gre za prst, vendar se mora zaradi financiranja tako kot vsaka okoljska pobuda pretvarjati, da gre za podnebne spremembe.« </i>Morda tako res prejme več denarja, vendar se take trditve pogosto zdijo neiskrene. Nič čudnega, da desničarski blogerji obtožujejo aktiviste proti podnebnim spremembam, da imajo ‘nekaj za bregom’. Mislim, da jih večina <i>dejansko </i>ima skrit namen – le da ta ni to, da bi se vzpostavila svetovna socialistična vlada ali da bi se podprlo vražji načrt Georgea Sorosa.<span class="note-number">[<a id="enref1" href="#en1">1</a>]</span> Namen je zaščititi, kar je za nas sveto. Zato s podnebnimi argumenti upravičujemo cilje, ki v resnici nimajo nič opraviti s podnebnimi spremembami.</p>
<p>Podnebni aktivisti, sporočam vam naslednje: Razumevanje vloge ekosistemov pri ohranjanju podnebnega ravnovesja pomeni, da lahko prezrete trditve skeptikov in sklenete zavezništva, tako da vprašanj ne utemeljujete z ogljikom. To pa zato, ker razumete, da bo vsaka ekološka ozdravitev obenem tudi stabilizirala podnebje.</p>
<p>Enako velja za družbeno, kulturno, odnosno in osebnostno ozdravitev. Vse je povezano z vsem drugim. Čeprav kvantitativne trditve tega nikoli ne morejo dokazati, v svojih poetičnih dušah vemo, da se v Zemljinem ozračju na nek način zrcalijo politično, družbeno in duhovno ozračje ter obratno.</p>
<hr class="wp-block-separator"/>
<p>
<strong>Končna opomba</strong>
</p>
<p class="end-note">[<a href="#enref1" id="en1">1</a>]  Če se vam ne sanja, o čem govorim, si preberite komentarje k desničarskim člankom o podnebnih spremembah.</p>
</div>
</div>
<nav class="fw-bck">
<hr/>
<p class="forward-back">
<a href="part51.htm">&lt; Nazaj</a>
<a href="part55.htm">Naprej &gt;</a>
</p>
<hr/>
</nav>
<footer>
<nav>
<a href="mailto:matija.mazi@gmail.com">Kontakt</a>
</nav>
<div id="footer-title">
<a href="https://charleseisenstein.org/">Charles Eisenstein</a>
</div>

    Vsebina te strani je pod licenco
    <a href="https://creativecommons.org/licenses/by/4.0/legalcode.sl">Priznanje avtorstva 4.0 Mednarodna</a>
    (<a href="https://charleseisenstein.org/">charleseisenstein.org</a>).
    Dovoljeno je kopiranje in deljenje.
</footer>
</body>
</html>
