type=page

title=Charles Eisenstein | Znanstvena podlaga za že delujoče podjetništvo -- Lenka Puh
description=Znanstvena podlaga za že delujoče podjetništvo -- spremni zapis h knjigi Sveta Ekonomija, Lenka Puh
~~~~~~
<div class="content-sidebar-wrap">
    <div class="main-content">
        <div class="entry-header">
            <h1 class="entry-title-articles">
                <span id="titlebox">Znanstvena podlaga za že delujoče podjetništvo</span>
            </h1>
            <div class="metadesc">
                <div><b>Lenka Puh</b>, družbena inovatorka, Jazon d.o.o., Etri skupina
                  |  spremni zapis h knjigi Sveta Ekonomija
                </div>
            </div>
        </div>
        <div class="entry-content article-content">
            <p>Že ob prebranem uvodu so me oblile solze sreče. Sem namreč podjetnica, ki gradim podjetje od svojega 25.
                leta starosti, vzgojena v družini po trajnostnih in skupnostnih vrednotah in ob prevzemanju
                odgovornosti, pri tabornikih, v smeri organiziranja, vodenja in grajenja vključujoče družbe. Podjetje,
                ki je obstalo in se razvijalo mimo vseh logičnih ekonomskih pravil, je živo že 33 let. Ob poslušanju,
                komentiranju tistih, ki v nas niso vložili svojega kapitala, češ da smo zgrešeni, utopični, nelogični,
                do tega, da naša »EBEDA marža« ni dobra. Da imamo previsok kapital glede na nizek dobiček, ki ga
                ustvarjamo. In hkrati na srečo ali usodo ob takih investitorjih in mentorjih, ki so nas podpirali,
                spremljali in nas še spremljajo in celo sprejemajo našo vrsto denarja, našo valuto, ter so zadovoljni z
                donosom po vseh treh področij – ekološkem, ergonomskem in etično ekonomskem.</p>
            <p>Pogosto me oblijejo solze, ki so vedno mešanica sreče, strahu, veselja, poguma, raziskovanja, trme in
                jeze ter na koncu ene velike hvaležnosti, da mi je dano biti take vrste podjetnica in da imam take
                mentorje in ekipo ter da imamo tudi okolje, v katerem lahko širimo svoje produkte, storitve in rešitve.
                In da obstaja temelj taki ekonomiji. Da imam mogoče osebno srečo, da bom ta prehod, vsaj v določenem
                delu, tudi osebno doživela.</p>
            <p>Ta knjiga mi omogoča strokovni uvid v ta prehod, nov zalet, novo urejeno znanje, razumevanja, navodila,
                ki jih potrebujem, da s ponosom in samozavestno predstavljam naše delovanje, naša podjetja iz Etri
                skupine. Da širim delovanje v petih Krožnih zgodbah v tri-drevesni strukturi. Sedaj že dosti urejeno in
                preprosto.</p>
            <p>Charles Eisenstein je moja generacija, do katere sem bila do sedaj zelo kritična. Ali bomo upravičili
                darove, ki smo jih prejeli? Ali bomo samo tiho in dovolili, da se izgubijo vrednote, ki ohranjajo
                človeštvo?</p>
            <p>Moji mentorji in investitorji so bili večinoma generacija mojih staršev. Moji sodelavci pa so mlajši.
                Redko najdem podobno misleče v svoji generaciji. Eni sami izgovori, zakaj se nekaj ne da. Celo več:
                veliko neetičnega delovanja naj bi bilo sprejemljivo, opravičljivo, ker je zadaj računica v valutah, ki
                jih danes evidentirajo finančne inštitucije in politika.</p>
            <p>Otroštvo in mladost smo namreč preživeli v miru in materialnem blagostanju. Ko so se začeli razpadi
                držav, inflacija in kasneje tudi vojne v naši bližini, pa smo dovolili, da prevlada potrošništvo,
                pogosto enoumje in pasivnost. V času, ko sem dobila v roke prevod knjige Sveta ekonomija, je naša mala
                država doživela grozljive poplave in plazove, mnogi so ostali brez vsega in so morali začeti znova. <b>Ali
                    vemo, kaj je tisto, kar daje moč za nove začetke? Bodimo pilot prehoda v novo ekonomijo, v nov
                    družbeni dogovor.</b></p>
            <p>Smo država, ki ji ni para – majhna, lepa, z naravnim trajnim kapitalom gozdov in pitne vode ter z ljudmi,
                ki imajo ogromno znanja, kreativnosti, inovativnosti, delavnosti. Za nami je pogumna zgodovina, veliko
                še živečih posameznikov, ki so nam lahko zgled, in vzgojili smo tudi mladino, ki nam je v ponos.</p>
            <p>Podjetja v Etri skupini ustvarjajo rezultate, ki se jih bo v prihajajočem letu 2024 šele začelo vpisovati
                v bilance. Upam, da bo to merjenje pomenilo pot v drugačne oblike sodelovanj. V take, ki bodo sledile
                vrednotam, ki jih lahko uredimo tudi s pomočjo znanja, zajetega v tej knjigi.</p>
            <p>Računam, da se bomo vedno redkeje srečevali s posvetnimi dejanji, ki nas spravljajo v stisko, jezo, ko
                nas doleti denarna izguba ali kazen.
                <b>In sedaj vem, zakaj se nam je vedno uspelo ‘čudežno’ rešiti. Kaj je bila tista skrivnost, ki je niti
                    sami nismo
                    poznali. To, da je za nas imel denar prvotni namen – povezati človeške darove s človeškimi
                    potrebami, da bi
                    lahko vsi živeli v večjem obilju.</b></p>
            <p>Eisensteinova trditev, da bo potrebno uvesti nove vrste denarja, če bomo želeli uresničiti in utrditi
                spremenjena stališča, so nam velika potrditev, da imata naši valuti, Etri krona, ki je nastala kot
                valuta že leta 2008, in 2023 še Yuhca, znanstveno podlago, zapisano v tej knjigi.</p>
            <p>Tudi sam avtor pove, da je prejemnik daril slovečih mislecev, ki so zapisali zamisli o skupnih kulturnih
                dobrinah, in tudi zato o lastništvu razmišlja zelo podobno, kot razmišljam tudi sama.</p>
            <p>Sedim ob knjigi Svete ekonomije in razmišljam. Moj vrstnik, Charles Eisenstein, me je poiskal ravno ob
                pravem času. Malo po tem, ko mi je Mohammad Yunus, znameniti vizionarski Nobelovec iz Bangladeša, osebno
                predal kar nekaj nasvetov in iztočnic z jasno zahtevo, da naj delam, da je pred mano še 33 let
                ustvarjalnih let. Da pa naj pazim, da me ne izključijo, kot so njega iz njegovega socialnega podjetja –
                banke, ker so postavili taka pravila v finančnem sektorju, da lahko nekdo nadzira finančne tokove in
                odločitve in s tem pogosto odloča tudi o tem, da nam vlada pohlep in neodgovornost. Da obstajajo in
                prosperirajo skupine, ki izboljšujejo samo svoje življenje in podpirajo ravnovesje. Torej – kdaj in kako
                se je začela katera ekonomija in kaj bo obstalo in kaj ne, je globoka debata. V tej debati lahko vsak od
                nas ustvarja majhen mozaik, delček, iz katerega nastaja več poti razvoja; verjetno je tako vedno bilo in
                vedno bo.</p>
            <p>Ustvarjanje rezultatov, ki jih moraš sam oceniti, ko se moraš pogosto sam pohvaliti in izmeriti svojo
                uspešnost, ni enostavno. Sem pa ravno prav dolgo podjetnica in tudi dovolj stara, da se zavedam, da sem
                na svetu zelo omejen čas in da je moja glavna naloga, da to, kar sem prejela, dam naprej v taki obliki,
                da bo zgled in kapital za dediče, ki bodo naprej gradili naše podjetje, skupino in skupnost. Skupnost, v
                kateri sta dva glavni vodili – Spremembe po meri človeka in Povezani z namenom. Smo samo majhna skupina
                – živi laboratorij, ki nas avtor te knjige sploh ne pozna. Charles Eisenstein se nam je predstavil zelo
                celostno. Mogoče je res čas, da se predstavimo skozi njegova očala tudi mi?</p>
        </div>
    </div>

</div>
